# Masked Face Recognition tramite Facial Dynamics
L’esplosione della pandemia COVID-19 ha favorito lo sviluppo e la
diffusione di sistemi biometrici basati sul riconoscimento facciale ma
ha reso l’utilizzo della mascherina una costante in tutto il mondo. Lo
scopo del seguente lavoro è quello di risolvere il problema del Masked
Face Recognition mediante Facial Dynamics, utilizzando quindi come
riferimento sia sequenze video di soggetti con indosso una mascherina
che senza. La strategia risolutiva si fonda sull’idea dell’utilizzare
le regioni del volto poco affette dalla presenza della mascherina e
quindi sull’estrazione della regione perioculare. Successivamente, si
applica un’architettura CNN-LSTM sulle sequenze contenenti la sola
zona di interesse al fine di utilizzare le dinamiche facciali per il
processo di classificazione. In fine, si conducono delle sperimentazioni
per analizzare il comportamento della rete sui dati a disposizione, in
virtù della soluzione impiegata.
